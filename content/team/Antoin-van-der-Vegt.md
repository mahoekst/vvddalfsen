---
title: "Antoin van der Vegt"
date: 2026-02-01T10:00:00+10:00
draft: false
image: "images/team/Antoine.png"
jobtitle: "#2"
#linkedinurl: "https://www.linkedin.com/example2"
promoted: true
weight: 2
---

Mijn naam is Antoin van der Vegt, ik ben 54 jaar en een echte Dalfsenaar. Ik ben hier opgegroeid in een gewoon gezin, maar met heel veel familie om ons heen. Als kind bracht ik veel tijd door op het platteland. Na achttien jaar weg te zijn geweest, woon ik nu weer in Dalfsen met mijn vrouw Miranda en onze dochter Kyra van 21. In 2024 hebben wij onze jongste dochter Zoey verloren na een periode van zwaar psychisch lijden. We merkten dat de gemeente heel behulpzaam was, maar dat de uitvoering door diverse zorginstellingen nog wel eens te wensen overlaat. Ik pleit daarom voor een goede besteding van zorgbudgetten en meer aandacht voor de mentale gezondheid van onze jeugd. Het geld moet op de juiste plek terechtkomen, met duidelijke doelen.

Ik ben een man van de praktijk. Ik begon op het mbo en ben door hard werken en cursussen opgeklommen naar een goede baan bij een internationaal bedrijf. Ik zie er misschien niet uit als een doorsnee VVD-er, maar ik ben in hart en nieren liberaal. Ik zeg waar het op staat en heb een duidelijke mening, maar ik sta altijd open voor opbouwende kritiek.

In de gemeenteraad wil ik de verbinding versterken tussen de gemeente, de verschillende dorpen en het buitengebied. Ik wil ruimte geven aan goede ideeÃ«n van inwoners, boeren en ondernemers. Regels moeten mensen helpen en niet onnodig beperken. Ik geloof in hulp voor wie het echt nodig heeft, maar ik vind ook dat we mensen moeten helpen om weer op eigen benen te staan. Voor mij is het simpel: we moeten doen waar Dalfsen beter van wordt en waar niemand slechter van wordt. De mensen om ons heen maken Dalfsen tot een prachtige plek om te wonen, en daar zet ik me graag voor in.
