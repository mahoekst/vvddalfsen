---
title: 'Reint Warmelink'
date: 2018-12-20T13:44:23+10:00
draft: false
image: 'images/team/vince-fleming-613817-unsplash.jpg'
jobtitle: '#7'
weight: 7
email: "reintwarmelink@xs4all.nl"
portefeuilles: "Beheer openbare ruimte, Ruimtelijke ordening en volkshuisvesting, Onderwijs, Duurzaamheid, Zorg, Veiligheid en Werkgelegenheid."
overig: "Bereikbaarheid, mobiliteit, naoberschap, participatie, de kernen Lemelerveld en Hoonhorst en het buitengebied."
---

Ik woon in het buitengebied van Hoonhorst vlak bij de Moezenbelt. Ik ben vanaf 2003 lid van de VVD, van 2010 tot 2014 lid steunfractie, vanaf oktober 2016 lid steunfractie en commissielid sinds januari 2017.

In het dagelijks leven ben ik werkzaam als ondernemer en verhuur mij als interim manager aan de lokale overheid op het gebied van leiding geven aan afdelingen en teams.

De VVD handelt vanuit 5 kernwaarden (vrijheid, verantwoordelijkheid, verdraagzaamheid, sociale rechtvaardigheid en gelijkwaardigheid), die mij als liberaal inspireren en handvatten geven voor het dagelijks leven.

Naar mijn mening is het belangrijkste thema werkgelegenheid waarbij de ondernemer de grootste inspirator is. Bij maximale werkgelegenheid zullen de andere themaâ€™s op een betere wijze uitgevoerd kunnen worden.

Naast bovengenoemde zaken wil ik mij de komende periode vooral inzetten op duurzaamheid, meedoen in de maatschappij en naoberschap.

Bij duurzaamheid zijn de belangrijkste technieken al bekend maar nu is het zaak om afstemming te vinden met windenergie, zonne-energie, bio-energie,luchtwarmte, aardwarmte en waterenergie.

Wat meedoen in de maatschappij betreft wil ik mij inzetten op laaggeletterdheid en digitale laaggeletterdheid. De maatschappij wordt steeds complexer en in de toekomst zullen waarschijnlijk steeds minder mensen mee kunnen doen aan het arbeidsproces. Daarom is het van belang dat laaggeletterdheid en digitale laaggeletterdheid zoveel mogelijk wordt teruggedrongen.

Veel zorgkosten en eenzaamheid kunnen worden verminderd als mensen wat meer naar elkaar omkijken. We worden steeds ouder en zullen waarschijnlijk steeds minder mee kunnen doen met het arbeidsproces. Daardoor wordt naoberschap steeds belangrijker en het levert een leuker leven op met minder zorgkosten.